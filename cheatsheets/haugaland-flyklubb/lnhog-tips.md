# Sjekkliste, retningslinjer og tips LN-HOG

## Hjemme / på vei til flyplassen

1. Booking skjer i myWebLog
2. Bensin fylles NB 98 oktan (meget viktig) på Shell Avaldsnes eller Bygnes. Det ligger MasterCard kredittkort bak disken for Haugaland Flyklubb. \
**MERK:** Ikke fyll mer enn 20 liter i en 20 liters kanne, selv om det er plass. Dette skaper trøbbel ved påfylling på flyet.

## Før oppstart

3. På vinteren bør man være varsom med strømforbruk før oppstart. Spesielt dersom flyet har stått ubrukt en stund. Det vil si unngå å skru på strøm før oppstart om vinteren. Test av flaps og lys gjøres etter oppstart når det er under 5 pluss grader samt når flyet har stått lenge.
4. Det er ekstremt viktig å være forsiktig ved buksering for ikke å skade seilfly, hangar eller HOG. Eventuelle skader meldes straks til en i sameiet. Trekk flyet ned til stand 10 (nedoverbakke) før oppstart. Da slipper du å blåse sand, grus, og annet inn i hangaren, og du slipper å spørre om taxeklarrering før run-up.
5. Ved fueling brukes trakt. Bruk dip stick til å måle fuel mengde før en starter med fylling. Kannen settes varsomt på vingen før man heller over i trakten Dette for å fjerne muligheten for statisk utladning mellom fly og kanne under påfylling. Sjekk at det ikke er småstein på undersiden av fuelkannen. Disse vil skrape opp vingen.
   - VIKTIG: Det er viktig å påse at en ikke overfyller, fyll bare i små mengder om gangen i trakten når tankene nærmer seg fulle for å ha kontroll på fyllingen.
    - Merk at peilepinnen er veldig konservativ og gir kun en røff indikasjon på fuel mengde.
   - Vingetankene på HOG har ca. 22 gallons effektiv kapasitet i hver tank dersom en bruker peilepinnen som referanse. Reel kapasitet er 90 liter pr vingetank (180 liter totalt for begge vingetanker) og flyet bruker ca 30 liter pr time (sjekk POH for eksakte tall).
    - **KUN 98 OKTAN, AVGAS 100LL ELLER 91UL SKAL BRUKES PÅ FLYET** (NB: 95 OKTAN SKAL IKKE BRUKES)
   - Vinger draines på dedikert punkt (1 per vinge) med drain cup som ligger i flyet. Se etter misfarging.
6. Motor draines ved å dra i spake ved siden av oljespåfyllingstuss i motorrom.
    - MERK: For å unngå søl og skade på asfalt så samles draining fuel fra motor opp i dedikert svart bøtte merket FUEL BØTTE. En 5 liter grønn bensinkanne er
tilgjengelig i hangar for oppsamling (fuel fra bøtte skal ikke tømmes på flyet igjen).
   - Sørg for at bøtten som brukes er ren og fri for støv og smuss.
7. NB: Motor må ikke startes med radio’en slått på. Man risikerer å ødelegge radioen.
8. Olje finnes på hylle i hangar samt 1-2 kanner i flyet. Det skal være minst 5 quarters på peilepinnen når man tar av (VIKTIG). Olje sjekkes på kald motor og når flyet står flatt. Peilepinnen/oljelokket skal kun skrus løst på (NB viktig).
Man må vente minst 4 timer etter landing før peilingen gir mening. Eventuell oljelekkasje på varm motor vil vise seg som en langsgående renne med fersk olje
under cowlingen bak nesehjulsleggen. Dersom man ikke finner fersk olje her kan man anta at oljenivået er det samme som under avgang, og man trenger ikke fylle.
9. Primer dras bare halveis ut. Kjøres typisk 5-6 ganger på kald motor. Ved varm motor tar man bare throttle inn og ut før oppstart. Man kan ta throttle inn og ut en gang eller to under cranking
10. Peilepinnen for olje skrus kun LETT på. Den blir vanskelig å skru av for å peile dersom denne strammes for mye.
11. Luft må fylles i dekk dersom det er for lavt trykk. Merk at dekken skal være sammenpresset ca ¼ av avstand mellom slitebane og felg ved korrekt trykk.
12. Merk at det skal være avstand mellom nesehjulet og nesehjulsleggen (ca. 4 fingre) slik at denne fjærer. Dersom det er for lite luft i nesehjulsleggen,.ring Trond.
13. Starteren skal kun crankes i 10 sekunder, deretter skal den kjøles ned i 20 sekunder før nytt forsøk. Dette kan gjentas 6 ganger, før starteren må kjøles ned i 30 minutter før nye forsøk.
14. Fresimetoden anbefales for start av flyet:
    - crank 2-3 runder
    - vent 1 sek
    - crank igjen
15. Nøkkel og flydokumenter ligger i klubbhuset.

## Run-up / Taxi / Take-off / I luften / Landing

18. Dersom motor fusker litt under magnetsjekk så er det pga sot på en av tennpluggene. Da kan man leane max og gi full gass i ca 10 sek. Da går som oftest soten vekk.
19. Bruk minst mulig motorpådrag ved grus på asfalten. Pass på ikke å stoppe på grus. Ta litt fart før grus på asfalt, slik at du kan rulle over grusen med litt fart og med minst mulig motorpådrag.
20. På asfalt: sjekk at det ikke er grus/sand på underlaget ved test av forgasservarme
21. Utfør run-up kortest mulig på grus- og gressbaner. Ofte finnes det et lite asfaltert område hvor dette kan utføres.
22. Ikke test forgasservarme på grus- og gressbaner
23. Flyet plasseres slik at man ikke får bakblåsten inn i hangar, eller mot andre småfly som er parkert.
24. Cruise RPM settes på 2250, måleren viser ca 100 rpm feil så reelt rpm er derfor 2350.
25. Descent skjer på max 500 fpm, dette for ikke å sjokk-kjøle motoren
26. Max climb speed med max. throttle er 70 knop. For climb med høyere speed reduseres throttle litt.
27. Husk tåballene på siderorspedalene når man lander, IKKE på bremsene. Låste hjul på grunn av bremsing ved touchdown fører til ekstrem dekkslitasje og fare for punktering.

## Etter landing

28. Radioen skrus av før motoren stenges ned!
29. Hovedbryter for avionikk skrus alltid av før moteren stenges ned!
30. Alle setebelter skal settes sammen
31. Gust lock monteres om flyet skal stå ute
32. Bukseringsstag på nesehjulet skal stå på, men kun når flyet er i hangar. Treklosser (choks) settes på ved parkering og tas med under flygning
33. Når det er mindre enn 5 pluss grader og hele vinteren settes motorvarmer på (grønn ledning) og ovn på gulvet til copilot. Bryter skal stå på nivå 1. Det skal kun gi en liten lunk/plussgrader i flyet for å beskytte avionikk mot fuktighet
34. Legg teppe over frontruten ved parkering i hjemmehangar
35. Flyet vaskes med vann og svamp/fille dersom det er kommet innsekter på.
36. Teknisk ansvarlig Trond varsles når det er mindre enn 5 timer til 50/100 timer.
37. Sett på pitothette
38. Rydd opp – Gust lock, drainer og peilepinne for fuel skal ligge i lommen på seteryggen bak pilot.
39. Ved uteparkering på gress kan det benyttes spiralanker og tau for forankring av flyet. Det ligger tau i hyllen eller i flyet.
40. Etter endt flygning (samme dag) logges flyvning i MyWeblog og det skal betales kr 1700 pr time (kr 142,- pr 5 min) til konto 9802 23 22346. Betalingen merkes med: Flygning dato og hvor man har landet utenom Helganes. Skoleflyging logges også i HFK sin MWL men dobbelføres (og betales) hos Sola Flyklubb MWL.
41. Vi oppfordrer til at alle tar meg seg den fuelen de bruker, slik at ikke lageret tappes. Sett igjen fulle kanner i hangaren i hyllen til LN-HOG. Ta tomme kanner med hjem.

## Tilleggsinfo

### Fuel og betaling

1. Det finnes ikke vanlig fuel system/tank med 100LL tilgjengelig på Helganes. LNHOG kan fly på 98 oktan vanlig bilbensin. Noen fuelkanner er tilgjengelig i hangaren. Det anbefales å ha med seg den fuel mengden en forventer å bruke med seg til flyplassen som en tommelfingerregel. Alle piloter anbefales å kjøpe ett par 20 liters bensinkanner hver. Må være med lufteventil.
2. Dersom man kjøper fuel og har betalt selv, sender man bilde av kvittering til kasserer og får godskrevet beløpet på MyWeblog konto.
3. Inkludert i timeprisen er: Landingsavgifter for Helganes, Sørstokken og alle Avinorflyplasser, inkludert touch-and-go.

### Annen praktisk info

- Ved booking ut over 4 timer og før 3 uker før flygning, sendes en kort søknad/email til flysameiet
- Adgangskort til flyplassen fås ved å utføre Avinor nettkurs, bli kjent runde, samt sende elektronisk ID-kort søknad. Følg fremgangsmåten i separat dokument Onboarding Sjekkliste – Nye medlemmer. Fås av instruktør, eventuelt sekretær.
- Medlemskap i Haugaland flyklubb bestilles på MinIdrett.
- Trond har 2 stk overlevelsesdrakter til låns dersom noen har lyst å fly til Shetland, Orkenøyene eller Skottland. HOG har vært der ca 10 ganger og reiser gjerne dit igjen.
- Flyet er godkjent for VFR-natt

### Rengjøring

- Det skal ikke brukes papir på frontruten. Vann, hender (uten ringer) og negler er best for å få vekk insekter. Spesialspray til bruk på pleksiglass ligger i flyet eller i hyllen. Gul vindusfille som ligger i flyet brukes meget varsomt på frontruten. Sjekk at det ikke er småstein i fillen.
- Skarpe ting som f.eks headset skal ikke legges på dashbordet. Dette kan skrape opp frontruten.
- Den som organiserer vask og polering av flyet blir høyt verdsatt

### Utstyr

- 2 stk headset finnes i flyet eller i hyllen, men alle piloter oppfordres til å kjøpe eget
- Redningsvester finnes i flyet / klubbhus, oppfordres til å kjøpe egen.
- Det ligger kart over Sør-Norge i flyet
- Holder for iPad Mini ligger i kassen baki flyet, eller står fastmontert i sideruta
